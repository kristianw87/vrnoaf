---
banner: /images/about.jpg
bannerCenter: 30
header: Om VRNoAF
---

## VRNoAF – Virtual Royal Norwegian Air Force

VRNoAF er en norsk virtuell luftvinge som i hovedsak flyr i Digital Combat Simulations, Microsoft Flight Simulator og Falcon BMS. Formålet med gruppen er å ha en felles arena for hygge og moro med en fantastisk hobby som flysimulatorer er for oss som er flyinteresserte.

Selv om VRNoAF er en arena for å ha det morsomt sammen med andre flyinteresserte, synes vi det er spennende å utføre mer seriøse missions og oppdrag sammen. Flere av medlemmene i gruppen lager egne multiplayer missions som vi flyr sammen. Gruppen består av folk med forskjellige erfaringer fra flysimulatorer. Alle er velkomne hos oss.

## DCS World

DCS World som er flysimulator plattformen vi bruker, har utviklet seg mye de sist årene, og det kommer stadig nye moduler som består av fly, helikoptre, kampanjer og kart. DCS world utvides i stadig raskere tempo.

![DCS F16](/images/DCS_F16.jpg 'DCS F16')

## Falcon BMS

Falcon BMS er en utvidelse av Falcon 4.0 som gir oss tilgang til svært mange varianter av F16. Falcon BMS har også en dynamisk kampanje som fungerer over multiplayer, så man kan raskt komme i gang med oppdrag.

Hvis du er uerfaren med flysimulatorer er det ingen problem å bli med i denne gruppen. Er mange i gruppen som gjerne ønsker å lære deg hvordan du skal fly.

![Falcon BMS F16](/images/FalconBMS_F16.jpg 'Falcon BMS F16')

## Microsoft Fight Simulator

Microsoft Flightsimulator 2020
For oss som er flyinteresserte er denne simulatoren nesten en selvfølge å ha. Microsoft har vært en ledende utvikler av flysimulatorer gjennom flere tiår. Og flere av oss har vært med fra reisen fra tidlige utgaver. Det som er spesielt med MSFS 2020 er den fantastiske grafikken som blir laget med utgangspunkt i Bing Maps sammen med kunstig intelligens. Hele verden blir generert på et detaljnivå vi aldri har sett tidligere. Samtidig har denne nye simulatoren tatt et stort nytt steg i retning realisme, og de har laget en plattform for de dedikerte utviklerne som ønsker å lage moduler av meget høy kvalitet.

Været og værsystemer er simulert på en måte som vi aldri har sett tidligere. Vinden blir påvirket av terrenget, noe du kan merke godt når du kommer inn for landing hvis det er litt vind og flyplassen ligger plassert i kupert terreng. Været blir lastet ned fra værdata fra hele verden, og du kan fly i dagens vær. Riktig nok ikke 100% korrekt til enhver tid, men det gir en simulator som gir forskjellige værfenomener for hver gang du setter deg inn i flyet for å ta en flytur. Ingen flytur blir helt lik, du kan få en fantastisk tur med god sikt og lite vind, eller du kan få flytur med veldig dårlig sikt og mye vind, som byr på utfordringer for å få landet flyet sikkert. Kanskje må du velge en alternativ flyplass.

Flysimulatoren gir gode muligheter for å oppleve verden, trene på flyvning, navigasjon etc. Microsoft Flightsimulator hander om å nyte flyturen, grafikken, værsystemene og verden.

Flysimulatoren er i konstant utvikling, dette er bare starten av hva vi vil kunne se i denne simulatoren i framtiden.

![MSFS](/images/MSFS_KittyHawk.jpg 'MSFS')

## Fly med oss

Hvis du synes dette høres spennende og moro ut, er det bare å joine vår facebook gruppe. Vi har også en Discord server som vi bruker når vi flyr sammen eller for en hyggelig prat.

Alle er hjertelig velkomne hos oss.
